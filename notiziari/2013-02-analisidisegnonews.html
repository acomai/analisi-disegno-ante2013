<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML Basic 1.1//EN"
    "http://www.w3.org/TR/xhtml-basic/xhtml-basic11.dtd">

<html xmlns="http://www.w3.org/1999/xhtml">

<head>
<title>analisi-disegno.com - news 2013-02-22</title>
<meta name="keywords" content="programmatore, software, immagine" />
<meta name="description" content="debito tecnico, software" />
<meta http-equiv="Content-Type" content="text/html; charset=utf-8" /> 
<meta name="author" content="Adriano Comai" />
<meta name="robots" content="noarchive" />
<link rel="stylesheet" type="text/css" href="/analisi-disegno.css" />
</head>

<body>
<p class="iniziale">analisi-disegno.com</p>
	<p class="menu"><a href="../">Homepage</a>&nbsp;| 
	<a href="../notiziario.html">Notiziario</a>&nbsp;| <a href="../welcome_e.html">In English</a></p>
    <hr />

      <h1>analisi-disegno.news - 22 febbraio 2013</h1>
      <h2>Debito tecnico</h2>

<p>Quando il software è fatto bene, gli utenti lo usano senza problemi. Chi dà assistenza non è subissato dai reclami. Per chi lo fa evolvere è facile aggiornarlo, modificando le funzioni esistenti quando è il caso, o introducendone di nuove.</p>

<p>Non tutti, purtroppo, viviamo in questo mondo ideale. Non sempre, almeno. Perché il software può essere anche fatto male, e (se lavoriamo nel settore dello sviluppo software) può darsi che l'abbiamo fatto male noi.</p>

<p>Perché, a volte, il software è fatto male? In alcuni casi, per l'incompetenza di chi lo sviluppa, problema in genere superabile con un'adeguata formazione professionale. In altri casi, però, il motivo non è la mancanza di competenza. Anche sviluppatori molto capaci producono a volte software non ottimale. Per fare più in fretta, per spendere meno tempo, perché non c'è più tempo. Per rilasciare prima, in tempo, la nuova versione del software.</p>

<p>Ogni volta che produciamo un software con dei problemi, che lo modifichiamo in un modo non ottimale, ad esempio facendo “copia e incolla” di porzioni di codice invece di riprogettare adeguatamente il programma, diminuiamo il livello di qualità del prodotto. Rendiamo più difficili, lunghe e costose le modifiche successive, che verranno anch'esse, probabilmente, fatte male. Così il software degrada ad ogni successiva modifica, e può accadere che anche prodotti inizialmente validi peggiorino ad ogni nuovo rilascio.</p>

<p>Questo è il debito tecnico. “Debito tecnico” è una metafora ideata da Ward Cunningham per far capire, sia agli sviluppatori che ai non addetti ai lavori, il costo economico che ha un intervento non ottimale sul software. Ogni volta che contraiamo un debito, ad esempio un mutuo (o il debito pubblico di una nazione), dobbiamo ripagarlo con gli interessi. Nel caso del software, ogni volta che effettuiamo un intervento inadeguato, scegliendo la strada più veloce anziché la migliore, abbassiamo la qualità e rendiamo più difficili e costosi gli interventi futuri.</p>

<p>Questo non significa che fare in fretta non sia necessario. A volte dobbiamo per forza scegliere la strada veloce anziché la migliore, perché non abbiamo alternative. Ma poi bisogna mettere le cose a posto, se si vuole evitare il peggio.</p>


      <hr />
        <h2>Segnalazioni</h2>
		
      <p>*** <strong>Debito tecnico: dalla metafora alla pratica</strong> ***</p>
 
      <p><a href="http://www.computer.org/csdl/mags/so/2012/06/mso2012060018.html">Technical Debt: From Metaphor to Theory and Practice</a>, di Philippe Krutchen, Robert Nord e Ipek Ozkaya, è l'articolo introduttivo ad una serie di contributi sul debito tecnico apparsi in IEEE Software, November/December 2012.</p>
      
      <hr />
	  
      <p>*** <strong>Lean tutorial </strong> ***</p>
<p>Il numero di September/October 2012 di IEEE Software ha come tema centrale lo sviluppo software Lean (in molti degli articoli della rivista Lean viene messo in relazione a Agile, per evidenziarne affinità e differenze).</p>

<p>L'articolo più interessante è <a href="http://doi.ieeecomputersociety.org/10.1109/MS.2012.107">Lean Software Development: a Tutorial</a> di Mary Poppendieck e Michael Cusumano.</p>

<p>Poppendieck è l'autrice che ha pubblicato i testi probabilmente più interessanti sullo sviluppo Lean, come Lean Development Software: An Agile Toolkit for Software Development Managers e Implementing Lean Software Development: From Concept to Cash.</p>

<p>Michael Cusumano, del MIT, Massachussetts Institute of Technology, è da decenni uno degli osservatori più attenti dell'industria del software: il loro tutorial è probabilmente lo scritto più chiaro che sia stato pubblicato finora sull'approccio Lean allo sviluppo software.</p>

      <hr />
	  
      <p>*** <strong>ATDD by Example</strong> ***</p>
<p><a href="http://www.amazon.it/ATDD-Example-Acceptance-Test-driven-Development/dp/0321784154/">"ATDD by Example: A Practical Guide to Acceptance Test-driven Development"</a> , di Markus Gärtner, è una introduzione alle pratiche di automazione dei test di accettazione funzionale. Tratta sia i concetti generali che gli aspetti relativi alle tecnologie da usare.
</p>
     <hr />
	  
      <p>*** <strong>Requisiti non funzionali e architettura software</strong> ***</p>
<p>Gli aspetti "non funzionali" di un sistema software, come le prestazioni, i carichi e i volumi da sostenere, la sicurezza, l'usabilità, hanno un'importanza che viene spesso sottostimata.
L'attenzione dei progetti si concentra soprattutto sulle funzionalità, mentre le altre caratteristiche sono trascurate o definite in modo generico sia dagli stakeholder che dagli analisti IT.</p>

<p>Questa disattenzione è rischiosa, perché sono proprio gli aspetti non funzionali (o "attributi di qualità", come vengono chiamati negli ultimi anni) a influenzare e condizionare le scelte architetturali. E quando non vengono presi in considerazione all'inizio possono poi portare a scelte architetturali sbagliate, molto onerose da modificare quando i progetti sono in stato avanzato di sviluppo.</p>

<p>"Functionality and capability are critically important, but the architecture must be driven by the quality attributes. Specifying and addressing quality attributes early and evaluating the architecture to identify risks is key to success", come afferma Mike Gagliardi in un recente <a href="http://www.sei.cmu.edu/go/architecting-in-a-complex-world/">webinar</a> del Software Engineering Institute, Architecting in a Complex World.</p>
     <hr />
     
           <p>*** <strong>SEMAT: descrizione del Kernel</strong> ***</p>
<p>Pubblicata la descrizione del Kernel di Semat, l'iniziativa guidata da Ivar Jacobson per la rifondazione dell'ingegneria del software.</p>

<p>Per chi desidera una descrizione approfondita c'è un <a href="http://my.safaribooksonline.com/9780133153156">libro</a>; per chi vuole informazioni preliminari è disponibile un <a href="http://queue.acm.org/detail.cfm?id=2389616">articolo</a> su ACM Queue.</p>

     <hr />

           <p>*** <strong>Automazione del conteggio dei Function Point </strong> ***</p>
<p>L'Object Management Group (OMG) ha pubblicato un documento sull'automazione del conteggio dei Punti Funzione (Function Point), la metrica più diffusa a livello internazionale per misurare le dimensioni delle applicazioni software (cioè per dare risposta alla domanda: quanto è "grande" un software?).</p>

<p>Il conteggio dei Function Point è utile sotto diversi punti di vista, per governare sistemi informativi complessi e misurare livelli di qualità e di produttività; viene spesso usato anche per stimare, negoziare e tenere sotto controllo i rapporti di outsourcing tra clienti e fornitori nell'ambito dello sviluppo software. Il conteggio viene svolto tradizionalmente in modo "manuale", ed è un'attività onerosa che richiede una elevata competenza specialistica.</p>

<p>Il documento OMG sull'automazione del conteggio dei Function Point, in versione beta (lo stadio precedente all'emanazione come standard ufficiale), è disponibile con il titolo "Automated Function Points" sul sito del <a href="http://it-cisq.org/">Consortium for IT Software Quality (CISQ)</a>, nella sezione riservata ai membri: l'iscrizione è gratuita e consente lo scarico del documento.</p>
     <hr />

      <p>Se volete, potete contribuire 
        ad ANALISI-DISEGNO:</p>
		<ul>
        <li>comunicando segnalazioni e commenti a <a href="mailto:adriano.comai@analisi-disegno.com">adriano.comai@analisi-disegno.com</a></li>
        <li>facendolo conoscere ad altre persone a cui possa interessare</li>
		</ul>
     <p>ANALISI-DISEGNO viene spedito a chi ne fa <a href="../notiziario.html">richiesta</a>. La pubblicazione
        non avviene con periodicit&agrave; predefinita e regolare.</p>
      <hr />
      <p><a href="../notiziario.html">Archivio notiziari</a> 
        | <a href="2012-12-analisidisegnonews.html">Notiziario precedente</a> | <a href="2013-04-analisidisegnonews.html">Notiziario successivo</a></p>

     <hr />
	<p class="centered"><a href="../"> analisi-disegno.com </a>, servizi e materiali per lo sviluppo dei sistemi software, a cura di <a href="../a_comai/adriano_comai.htm">Adriano 
  		Comai</a>. </p>
</body>

</html>
